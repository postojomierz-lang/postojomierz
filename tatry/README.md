# Rysy 3D (prototyp)

Wirtualny spacer szlakiem **Morskie Oko → Rysy** w przeglądarce (three.js). Teren, zdjęcie
satelitarne i przebieg szlaku pochodzą z otwartych danych; to, czego w danych nie ma
(skały i trawa z bliska, drzewa, niebo, pogoda), silnik generuje sam.

Build: `npm install && npm run build` → `../rysy/index.html` (kod) oraz `../rysy/data` i `../rysy/textures`
(kopiowane z `public/`), serwowane przez GitHub Pages z `main`. `?q=low` włącza lżejszą wersję.

## Sterowanie
W/↑ i S/↓: idź szlakiem, Spacja: idź sam (jak na bieżni), Shift: szybciej, +/−: przyspieszenie
czasu, A/D/mysz: rozglądanie się, F: widok z drona, T: pora dnia, M: pogoda, H: pomoc.
Kliknięcie w profil wysokości przenosi w to miejsce szlaku.

HUD pokazuje nachylenie szlaku i to, jakie nachylenie ustawiłaby domowa bieżnia (max 15%).
Tempo marszu liczone jest wzorem Toblera.

## Dane
| Warstwa | Źródło | Rozdzielczość |
|---|---|---|
| wysokości przy szlaku | GUGiK NMT (lidar) | 1 m, kafelki 256 m w pasie ±420 m od szlaku |
| wysokości w okolicy | GUGiK NMT; Słowacja: Copernicus DEM GLO-30 | 4 m |
| panorama | Copernicus DEM GLO-30 | ~58 m |
| zdjęcie przy szlaku | ortofotomapa GUGiK (rocznik ~2012: wysokie słońce, mało cieni) | 0,5 m |
| zdjęcie w okolicy | ortofotomapa GUGiK; Słowacja: Sentinel-2 (2.07.2025) | 2 m / 10 m |
| las / kosodrzewina | ESA WorldCover 2021 | 10 m |
| szlak, jeziora | OpenStreetMap przez Overture Maps | wektor |
| tekstury z bliska | Poly Haven (CC0) | 1K |

Przygotowanie: `python3 tools/prepare.py` (panorama, las, szlak), potem `python3 tools/prepare_gugik.py`
(pobiera z geoportal.gov.pl, pamięć podręczna w `tools/.cache/`). Wyniki trafiają do `public/data/`.

W silniku: siatka 1,25 m wokół kamery (przebudowywana w ruchu) na siatce 6 m, okno ostrej ortofotomapy
1×1 km wokół kamery, cienie gór liczone z modelu wysokości.
